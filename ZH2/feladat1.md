## Feladat

Két rétegből álló síkfal „A” rétegében 1,6 MW/m³ hőteljesítmény szabadul fel a térfogatban egyenletesen. Az „A” réteg vastagsága 60 mm, hővezetési tényezője 70 W/(m·K). A „B” réteg 25 mm vastag, hővezetési tényezője 140 W/(m·K) és nincs benne hőfelszabadulás. Az „A” réteg belső felülete tökéletesen hőszigetelt, míg a „B” réteg külső felületét 40 °C hőmérsékletű áramló vízzel kívánjuk hűteni. Az egyes rétegek között a hővezetés tökéletes, tehát nem lép fel kontakt hőellenállás. Akkora hőátadási tényezőt kell biztosítanunk a hűtővíz és a síkfal között, hogy a kétrétegű síkfal egyik pontjának hőmérséklete sem haladja meg a 145 °C-ot.

---

### 1. kérdés
**Mekkora hőáramsűrűség távozik a síkfal egységnyi felületéről az áramló hűtővíz felé?**  
Válasz: `_____` W/m² vagy `_____` kW/m²

---

### 2. kérdés
**Mekkora a hőmérséklet a két réteg érintkezésénél (kontakt hőellenállás elhanyagolható)?**  
Válasz: `_____` °C

---

### 3. kérdés
**Mekkora a hőmérséklet a „B” síkfal hűtött felszínén?**  
Válasz: `_____` °C

---

### 4. kérdés
**Mekkora hőátadási tényezőt kell biztosítanunk a hűtővíz és a síkfal között?**  
Válasz: `_____` W/m²K vagy `_____` kW/m²K
